# Итератори (Iterators) - 03.04.2025

## Задача 01

Да се напише вътрешен клас `VectorIterator` за класа [Vector](/04.%20Rule%20of%20Three/solutions/Vector.hpp), който представлява итератор за вектор. Класът да има следния интерфейс:

- `VectorIterator(T* iterBegin)`, който създава итератор, чието начало е указателят `iterBegin`;

- `T& operator*()`, който връща стойността вътре в итератора;

- `T const& operator*() const`, който връща стойността вътре в итератора;

- `VectorIterator& operator++()`, който премества итератора напред;

- `bool operator==(VectorIterator const& other)`, който сравнява два итератора;

- `bool operator!=(VectorIterator const& other)`, кой сравнява два итератора;

За класа `Vector` да се напишат методи `begin` и `end`, които връщат итератори съответно към началото и края на масива.

*Бонус*: Да се напише клас `ReverseIterator`, който позволява обхождането на елементите в обратен ред.

*Бонус*: Да се напише итератор за класа [Set](/05.%20Operator%20Overloading/solutions/Set.hpp).

## Задача 02

Да се напише вътрешен клас итератор за класа [SinglyLinkedList](/06.%20Singly%20Linked%20Lists/solutions/LinkedList.hpp), който има същия интерфейс като итератора за вектори. По какво се различават двете имплементации?

Ако е възможно, напишете клас `ReverseIterator` за едносвързания списък.

*Бонус*: Допълнително да се напишат постфиксен `operator++`, `operator+` и `operator+=`.

*Бонус*: Да се напишат методи на класа [SinglyLinkedList](/06.%20Singly%20Linked%20Lists/solutions/LinkedList.hpp), които да позволяват вмъкване и изтриване преди и след дадена позиция в списъка. Позицията се задава чрез обект на класа за итератор. Какви са времевите сложности на тези методи?

*Бонус*: Да се пренапишат методите на класа [LinkedListUtils](/06.%20Singly%20Linked%20Lists/solutions/LinkedListUtils.hpp), използвайки итератори.

## Задача 03

Да се напишат следните **външни** класове итератори за едносвързания списък:

- итератор, който обхожда елементите на списъка, които са на четни позиции. Приемаме, че започваме да броим позициите в списъка от 1.

- итератор, който обхожда елементите на списъка спрямо някакъв предикат, който се задава при създаването на итератора.
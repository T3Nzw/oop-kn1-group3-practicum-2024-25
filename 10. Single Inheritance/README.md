# Единично наследяване - 24.04.2025

## Задача 00

Да се напише клас `Shape`, представящ геометрична фигура в равнината. Всяка фигура има свое име, съответстващо на това, каква е фигурата, и цвят (RGB стойност), който се задава при създаването на фигурата. За всяка фигура може да се изчислят нейните периметър и лице, както и да се намери горния ляв ъгъл на правоъгълника, в който се вписва дадената фигура. Да се реализират съответните селектори и мутатори.

Да се напише клас `Triangle`, където всеки триъгълник се представя като три точки в равнината. Да се реализират съответните методи (или само тези, за които има нужда), описани в класа `Shape`.

Да се напише клас `RegularPolygon`, представящ правилен многоъгълник, който се характеризира с брой страни, дължина на страната и център на фигурата. Да се напишат съответните методи за класа (или само тези, за които има нужда), описани в `Shape`.

## Задача 01

*Забележка*: За следната задача **не** е позволено използването на `std::string`, `std::vector` и ваши имплементации на тези класове.

Да се напише клас `Employee`, който има име (низ с произволна дължина), идентификатор (цяло положително число), който се генерира автоматично и е уникален за всеки работник, заплата (положително реално числo) и задължения на работника (низ с прозиволна дължина). Да се напишат подходящи методи от голямата четворка и съответните селектори и мутатори за класа. Да се предефинира операторът за извеждане в изходен поток, който извежда информацията за даден работник в определен формат.

Да се напише клас `SoftwareEngineer`. Софтуерните инженери са работници, като за тях е специфично, че работят над множество от задачи. Всяка задача има свое име и съответното заплащане за изпълнението на задачата. Ако решите да представяте задачите чрез обекти на клас, то този клас **да няма** конструктор по подразбиране. Заплатата на софтуерните инженери се пресмята, като към базовата им заплата се прибавя заплащането за всяка от извършените от тях задачи. Да се реализират съответните методи за добавяне на задача и маркиране на задача като изпълнена. Задълженията на софтуерните инженери се състоят от всичките задачи, които трябва да изпълнят.

Да се напише клас `TechLead`. Техническите лийдове също работят по определен набор от задачи, които също се приспадат към тяхната заплата. Освен това те получават **фиксиран** (за всички технически лийдове) процент от базовата си заплата като бонус.

## Задача 02 - от контролно по ООП при доц. Ангелова

Да се реализира клас човек (Person), който се представя чрез:

- уникален идентификатор (id) - цяло положително число, което автоматично нараства с 1;
- име (name) - низ с максимална дължина 200 символа (позволено е използване и на std::string);
- възраст (age) - цяло положително число;
- визитна картичка (businessCard) - низ с максимална дължина 500 (позволено е използване и на std::string);
- умения (skills) - реално число в затворения интервал [0, 1].

В класа да се дефинира конструктор с четири параметъра и да НЯМА такъв без параметри.

---

Да се реализира клас за телевизионен формат (TVFormat). Класът се представя чрез:
- участници (participants) - масив с максимална дължина MAX_ARR_SIZE от подходящ тип (позволено е
използване и на std::vector);
- водещ (hostOfTheShow) - човек, който изпълнява дадената роля;
- събития (events) - масив от MAX_ARR_SIZE (фиксирана статична константа за класа) събития. Всяко събитие се представя с динамичен низ от тип
char* (НЕ е позволено използване на std::string и std::vector).

Да се реализира конструктор с параметри, който да инициализира данните.
От класа НЕ трябва да е възможно създаването на обекти и трябва да разполага със следния
интерфейс:

- void showEvents(<подходящ тип> limit) - извежда на екрана последните limit събития, които са се случили. Ако
няма толкова събития, да се изведат всички събития и да се изведе съобщение, че няма повече налични
събития;
- void printFormatInformation() - отпечатва цялата информация за водещия и всички участници;
- void doEvent() - без конкретна реализация за класа. 

*Забележка*: Все още не сме говорили за чисто виртуални функции и абстрактни класове, така че може да игнорирате изисквания като "методът да няма конкретна реализация за класа" или "да не могат да се създават обекти от класа".

---

Да се реализира клас FMIChallenge. FMIChallenge е телевизионен формат с водещ и точно 14
участници. В телевизионния формат има списък от точно 10 игри, които се играят последователно. Всяка
игра се представя чрез низ от тип char* с динамична дължина.

Да се предефинира метод doEvent, който изиграва първата игра в списъка от игри, премахва я от него,
намира и премахва участника, който напуска формата и добавя събитие в масива от събития (events) -
“Game was #game_description #participant_name was eliminated”, където game_description е описанието на
играта, participant_name е името на участника, който напуска формата.
При всяка игра напуска този участник, за когото съотношението умения/възраст е най-лошо.

---

Да се реализира клас KitchenFormat. KitchenFormat е телевизионен формат с водещ и точно 12
първоначални участници. В телевизионния формат се поддържат два отбора, които могат да имат максимум 6
участници. Да се реализира конструктор с параметри и валидация, че в отборите участват само действителни
участници.
*Жокер: За реализацията на отбор можете да използвате вектор или масив от ids на участниците.

Да се предефинира метод doEvent, който взима участника в отбора с повече хора, който има най-малко
умения, премахва го от отбора и добавя събитие в масива от събития (events) -
“#participant_name was eliminated”.
Ако броят на хората в двата отбора съвпадат, да се вземе участник от първия отбор.

---

Да се реализира шаблон на клас `KitchenBulgaria`, който е разширение на стандартния формат, но
има допълнителна характеристика скрито предизвикателство (hiddenChallenge) от произволен тип. Да се
реализира конструктор с параметри и да се предефинира `printFormatInformation, така че да извежда цялата
информация, вкл. и `hiddenChallenge`. Приема се, че операторът << е предефиниран за типа.

---

Да се реализира главна функция с динамичен масив от различни телевизионни формати. В масива
да има поне 1 формат от всеки тип. Да се изпълнят събитията doEvent за всеки един формат и да се отпечата
новата им информация.
